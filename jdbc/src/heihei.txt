1.君不见秦时蜀太守，刻石立作三犀牛。
2.自古虽有厌胜法，天生江水向东流。
3.蜀人矜夸一千载，泛溢不近张仪楼。
4.今年灌口损户口，此事或恐为神羞。
5.终藉堤防出众力，高拥木石当清秋。
6.先王作法皆正道，鬼怪何得参人谋。
7.嗟尔三犀不经济，缺讹只与长川逝。
8.但见元气常调和，自免洪涛恣凋瘵。
9.安得壮士提天纲，再平水土犀奔茫。
